# Працівник
## Варіанти 1, 13
**Завдання**. Спроектуйте класи, вказані нижче. У кожному з них визначте метод перетворення на рядок, оператори порівняння, хоча б один арифметичний оператор. Оголошення цих  класів розташуйте у окремому файлі, використайте їх у програмах цього завдання. Інформацію про екземпляри класів прочитайте з файлу.
1. Сутність «працівник» характеризується такими даними: прізвище, стаж, оплата за годину та мінімальна кількість годин, які він має відпрацювати за тиждень. Працівник-програміст додатково пам’ятає кількість насправді відпрацьованих годин. Його зарплата зменшується на  25%,  якщо  відпрацьовано  менше  за  норму. Працівник-керівник  працює  40  годин  на тиждень, має певну кількість підлеглих, отримує 1% надбавки за кожного з них. Оголосіть класи,  що  моделюють  описані  сутності. Екземпляри  цих  класів  вміють  повідомляти прізвище, стаж, зарплату за тиждень. Порівнюють працівників за величиною заробітної плати.
2. Створіть п’ять різних працівників та занесіть їх у контейнер. Забезпечте можливість вводити в режимі діалогу інформацію про нового працівника і долучати його до колекції інших. Надрукуйте  всі  елементи  контейнера. Знайдіть  найоплачуванішого  працівника.  Чи  це програміст? Продемонструйте використання арифметичних операторів. Створіть дві нові колекції, що містять окремо керівників, і окремо програмістів.
## Події
**Об'єкти.** Програміст, Керівник, Відділ кадрів.
1. Коли Працівник-програміст відпрацював понаднормові години, відділ кадрів повідомляє про це. Якщо понаднормово відпрацьовано більше 25 годин, відділ кадрів виписує Працівнику премію у розмірі 20% від його зарплати (премія додається до зарплати). Також відділ кадрів може підписати Керівника-ментора на отримання повідомлень про успіхи Працівника. Керівник хвалить підлеглого за успіхи у роботі. 
2. Якщо Працівник-керівник має більше підлеглих за норму, відділ кадрів повідомляє про це. Якщо кількість підлеглих більша за норму на 5, то відділ кадрів виписує Працівнику-керівнику премію у розмірі 20% від його зарплати (премія додається до зарплати).
